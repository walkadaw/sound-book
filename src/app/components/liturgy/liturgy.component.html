<div class="content">
    <h2>10 жніўня — свята св. Лаўрэнція, дыякана і мучаніка</h2>

    <div class="js-mediator-article">
    <div align="center"><i></i><br></div><b>ПЕРШАЕ ЧЫТАННЕ<br></b>
    <div align="right">2 Кар 9, 6–10<br></div><p><i>Бог любіць таго, хто дае з радасцю <br></i></p><p><b>Чытанне Другога паслання святога апостала Паўла да Карынцянаў.</b></p><p>Браты:<br></p><p>Хто сее скупа, той скупа і пажне, а хто сее шчодра, той шчодра і пажне. Няхай кожны дае, як вырашыць у сэрцы сваім, а не са шкадаваннем ці з прымусу, таму што Бог любіць таго, хто дае з радасцю. Бог мае моц узбагаціць вас усякаю ласкаю, каб вы, заўсёды і ва ўсім маючы ўсялякі дастатак, былі багатыя на ўсялякія добрыя справы. Як напісана: Раскідаў, раздаў бедным; справядлівасць ягоная трывае навекі. А той, хто дае сейбіту насенне і хлеб на спажытак, дасць і памножыць вашае насенне, і ўзрасціць плён справядлівасці вашай.<br></p><p>Гэта слова Божае.</p><p><span class="divider">а</span></p><b>РЭСПАНСАРЫЙНЫ ПСАЛЬМ</b> <br><div align="right">Пс 112 (111), 1–2. 5–6. 7–8. 9 (Р.: 5а)<br></div><p><b>Рэфрэн: </b>Шчаслівы той, хто міласэрны і пазычае.<br></p><p>1. Шчаслівы чалавек, які баіцца Пана * <br>і вельмі любіць Ягоныя запаведзі. <br>2. Моцным будзе ягонае патомства на зямлі, *<br>пакаленне праведных будзе благаслаўлёным. <br></p><p><b>Рэфрэн:</b><br></p><p>5. Шчаслівы чалавек, які міласэрны і пазычае, *<br>які справядліва вядзе свае справы.<br>6. Ён не пахіснецца ніколі, *<br>у вечнай памяці будзе справядлівы.<br></p><p><b>Рэфрэн:</b><br></p><p>7. Ён не пабаіцца дрэннай навіны, *<br>моцнае сэрца яго, што спадзяецца на Пана.<br>8. Умацаванае сэрца яго не будзе баяцца, *<br>калі гляне на ворагаў сваіх.<br></p><p><b>Рэфрэн:</b><br></p><p>9. Раскідаў, раздаў бедным; *<br>справядлівасць ягоная трывае навекі, <br>моц ягоная *<br>ўзвысіцца ў славе.</p><p><b>Рэфрэн:</b><span class="divider">а</span><span class="article_seperator_news"> </span><b>СПЕЎ ПЕРАД ЕВАНГЕЛЛЕМ</b><br></p><div align="right"><br></div><b>Акламацыя:</b> Аллелюя, аллелюя, аллелюя.<br><div align="right">Ян 8, 12bc<br></div>Хто ідзе за Мною, той не будзе хадзіць у цемры, <br>але будзе мець святло жыцця.<br><br><b>Акламацыя:</b> Аллелюя, аллелюя, аллелюя.<br><span class="divider">а</span><span class="article_seperator_news"></span><b>ЕВАНГЕЛЛЕ<br></b><div align="right">Ян 12, 24–26</div><p><i>Хто Мне служыць, таго ўшануе Айцец Мой</i><br></p><p><b>+ Чытанне cвятога Евангелля паводле Яна.</b><br></p><p>У той час:<br></p><p>Езус сказаў сваім вучням: Сапраўды, сапраўды кажу вам: калі пшанічнае зерне, упаўшы ў зямлю, не памрэ, то застанецца адно, а калі памрэ, то прынясе багаты плён. Хто любіць жыццё сваё, загубіць яго; а той, хто ненавідзіць жыццё сваё на гэтым свеце, захавае яго для вечнага жыцця. Калі хто служыць Мне, няхай ідзе Маім шляхам; і дзе Я, там будзе і слуга Мой. І хто Мне служыць, таго ўшануе Айцец Мой.<br></p><p>Гэта слова Пана.<br><br></p><p><i>Пераклад здзейснены Секцыяй па перакладзе літургічных тэкстаў і афіцыйных дакументаў Касцёла пры ККББ</i><br></p>		</div>

    <i>Тэкст літургіі узяты з сайта <a href="https://catholic.by" target="_blank">Catholic.by</a></i>
</div>